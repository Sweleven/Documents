Si è aperta la riunione facendo notare come i files degli studi di fattibilità non siano stati suddivisi per paragrafi,
ma solamente lasciando un unico main.tex con tutto il testo Latex.

La discussione si è poi centrata sul fatto che Alessio ha utilizzato uno stile diverso da Edoardo Caregnato e Filippo Pinton nella stesura
del suo documento, rendendolo poco uniforme e professionale. Alessio Trevisan ha quindi sottolineato la sua osservanza degli ISO, che l'hanno spinto ad un risultato così diverso. 
Si è quindi deciso che dopo la conclusione di tutte le revisioni si debba fare un controllo degli stili utilizzati, per avere documenti uniformi, e si dovrà decidere uno standard da adottare in futuro.

È poi stato fatto notare il fatto che il gruppo Andrea De Tomasi - Elvis Murtezan - Giovanni Grigoletto, incaricato della verifica delle norme di progetto, non ha inserito i commenti
sulla Pull Request nella piattaforma GitHub, in modo da procedere con la verifica e la modifica delle parti errate del documento.

È stata successivamente fatta una nota ad Edoardo Caregnato per aver segnato come verificato il documento a lui assegnato per la verifica, quando invece doveva essere
ancora modificato dopo le segnalazioni di errori. È stato quindi spiegato come si devono eseguire le modifiche dei documenti validati in attesa di modifiche.

Infine si è discusso di come si effettuerà la rotazione dei ruoli di stesura, verificazione, approvazione dei documenti, e si è stabilito che ci sarà un responsabile
fisso per ogni periodo di tempo tra due revisioni. In questo modo si avrà una rotazione puù efficiente dei ruoli.

Non è stata decisa la data del prossimo meeting.